<div id="content" role="main">
					<h1 class="entry-title">הקדמה למהדורה השניה
</h1>
					
					<div class="entry-content">
						<p>בעצם היום הראשון לימי המעשה של חדש הרחמים שנת התרצ"ה עלה מעלינו בדבר ד' לגנזי המרומים מרן אבא הרב הריני כפרת משכבו. בשעותיו האחרונות צוה לעסוק בסדור כתבי קדשו והכנתם להוצאתם-לאור בעזרת ד' יתברך. תדיר היה מעורר ומבקש כמה פעמים, - וביחוד לבני ישיבתו הק', - שילמדו את הספר הקדוש הזה וגם הוא בעצמו היה לומד אותו, וביחוד בימים הקבועים להתעוררות ודרישת התשובה לשי"ת. לפיכך הנהו מופיע בזה, לתחלת קיום הצואה, בהוצאתו השניה, אחרי שתמו ספרי הוצאתו הראשונה ורבתה הדרישה עליו, - בימי בכות אחינו בני ישראל את שריפת שברנו וצדק משפטנו - ונעם ה', ישועו ואורו, על כל ההוגים בו, וזכותו תגן עלינו ועל כל בית ישראל אמן.
</p> 
						<p>צבי יהודה הכהן קוק

</p>
						
						</div><!-- .entry-content -->

						

			</div>

